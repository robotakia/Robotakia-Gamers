# Robotakia Gamers
 Μεγάλο Δημοτικό - TrivAIl’

# Περιγραφή
Η Τεχνητή Νοημοσύνη μπορεί να χρησιμοποιηθεί και στον τομέα της διασκέδασης και της ψυχαγωγίας! Σκοπός του project μας είναι να φτιάξουμε ένα επιτραπέζιο παιχνίδι γνώσεων, όπου ο βασικός αντίπαλος θα είναι ένα ρομποτάκι ΑΙ, το οποίο θα ελέγχεται με microbit. Οι παίκτες και το ρομποτάκι θα πρέπει να απαντούν σε ερωτήσεις γλώσσας και μαθηματικών με ναι ή όχι. Οι παίκτες και το ρομποτάκι με τη σειρά θα ρίχνουν το ηλεκτρικό ζάρι - microbit και θα κινούνται πάνω στο ταμπλό των ερωτήσεων. Το ταμπλό θα αποτελείται από  20 πλακίδια. Κάθε πλακίδιο θα αντιπροσωπεύει μια κατηγορία ερωτήσεων. 2 πλακίδια θα έχουν κάτι απρόβλεπτο, όπως να χάσει κάποιος τη σειρά του ή να κλέψει πόντους από κάποιον άλλον. 
Το πρόγραμμα θα φτιαχτεί στο scratch 3.0. για τον συντονιστή του παιχνιδιού (AI) και για το ρομποτάκι παίκτης. Το πρόγραμμα για το ηλεκτρονικό ζάρι θα δημιουργηθεί στο MakeCode. Συντονιστής του παιχνιδιού θα είναι ο ηλεκτρονικός υπολογιστής που θα τρέχει το πρόγραμμα• θα εκφωνεί τις ερωτήσεις, θα ακούει τις απαντήσεις και θα κρίνει αν είναι σωστή η απάντηση ή όχι. 

# Εκπαιδευτικοί Στόχοι
1.	Κατανόηση του όρου Τεχνητή Νοημοσύνη: Ο όρος Τεχνητή Νοημοσύνη θα γίνει κατανοητός μέσω της υλοποίησης ενός επιτραπέζιου παιχνιδιού, όπου  η ΤΝ θα έχει ρόλο συντονιστή, κριτή και θα αποτελεί και έναν από τους αντιπάλους του παιχνιδιού. 
2.	Εξοικείωση με τη 3d σχεδίαση: Οι μαθητές θα χρησιμοποιήσουν το εκπαιδευτικό πρόγραμμα ΄΄Tinkercad΄΄ για τη σχεδίαση αντικείμενων που θα χρειαστούν για την κατασκευή του επιτραπέζιου παιχνιδιού. Θα εξασκηθούν στην ηλεκτρονική σχεδίαση.
3.	Προγραμματιστικές δεξιότητες: Τα παιδιά θα κληθούν να σκεφτούν και να υλοποιήσουν ένα σύνθετο πρόγραμμα τόσο για το ηλεκτρονικό ζάρι του παιχνιδιού, όσο και για την ΤΝ, που θα έχει τον ρόλο του συντονιστή και του παίκτη. Θα έρθουν σε επαφή με δύο προγραμματιστικά περιβάλλοντα (scratch και MakeCode) κάνοντας δοκιμές και γνωρίζοντας σύνθετες δομές προγραμματισμού.
4.	Ανάπτυξη συνεργατικότητας: Χωρισμένοι σε ομάδες τα παιδιά θα φτιάξουν από κοινού μια μακέτα που θα αντιπροσωπεύει το επιτραπέζιο παιχνίδι και θα τη φιλοτεχνήσουν. 
5.	Σύνδεση σχολικών γνώσεων με τις Νέες Τεχνολογίες: Μέσα από το έργο αυτό τα παιδιά θα κληθούν να συνδυάσουν γενικές γνώσεις που έχουν από το σχολικό περιβάλλον με τις Νέες Τεχνολογίες και να φτιάξουν ένα ψυχαγωγικό και εκπαιδευτικό παιχνίδι με τη χρήση Τεχνητής Νοημοσύνης.

# Λογισμικά που χρησιμοποιήθηκαν: 
• Stretch 3.0.

• Makecode

# Υλικά - Κόστος: 
• Maqueen 64.90 €

• Microbit 19.90 €

# Μέλη ομάδας: 
Παναγιώτης Διονάς

Μανώλης Πετράκης

Κωνσταντίνος Σταϊκόπουλος

Εκπαιδευτικός: Αφροδίτη Σκληβάγκου

# Επιπλέον Πληροφορίες
Δείτε την παρουσίαση του έργου μας: https://youtu.be/1WZmEfplHl4

Θα βρείτε τη σελίδα του έργου μας: https://openedtech.ellak.gr/robotics2024/robotakia-gamers/
